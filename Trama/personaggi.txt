SHAKAR
Giovane, fresco di accademia.

TRAXIS
Generale burbero, a volte estremamente legato al protocollo. Uscito ottimamente dall’Accademia ufficiali, ma il rispetto se lo è guadagnato sul campo.
Mai legato a scandali o congiure, ha una grossa influenza all’interno delle sfere militari e politiche terrestri.
Ha sedato diverse rivolte nei pianeti dell’Orlo, vedendo cose che si dice che l’abbiano cambiato. Di fatti, al ritorno dall’ultima campagna, è diventato più riservato.
Vedendo Shakar, lo ha preso sotto la propria ala protettrice, mostrando interesse.

CARIATIDE
Vecchio programmatore js. Lavora come inserviente e tuttofare all’interno dei laboratori militari, dove all’inizio mostra una dimestichezza sospetta.
Ha prestato infatti servizio come programmatore durante l’installazione dei sistemi antimissilistici terrestri.
Insegnerà a Shakar alcuni trucchi della programmazione; parallelamente si farà scappare indizi sulle cause che l’hanno portato a non parlare pubblicamente delle proprie capacità informatiche.
Cariatide è stato infatti minacciato da Traxis: fatto che verrà rivelato dallo stesso durante uno degli ultimi colloqui con Shakar.

RHAW
Rhaw fa parte degli ibridi, ma rinnegato. Un personaggio estremamente negativo, cupo: suo compito è quello di installare il dubbio in Shakar, cercando di fargli comprendere, in maniera graduale, la filosofia degli Ibridi, insultandola e disprezzandola. Interagendo con lui, Shakar comincerà a sospettare della bontà di questa guerra.