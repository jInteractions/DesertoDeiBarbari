================ SCHERMATA D’INIZIO ===============

Terra, anno 4096…

Il governo terrestre, conclusa la colonizzazione dei pianeti della galassia, conduce una politica economica dissoluta.

Il denaro, un tempo utilizzato per lo sviluppo tecnologico e militare, è stato dirottato per garantire lo stile di vita decadente dei terrestri.

I pianeti dell’Orlo, la periferia della galassia, sono stati abbandonati a loro stessi, gestiti da governatori dispotici ma tollerati dal governo terrestre.

Voci parlano di masse di disperati che hanno dato inizio ad una seconda ondata di colonizzazione, diretta al di fuori della galassia.

L’attacco è stato inaspettato.

L’esercito terrestre non era preparato ad un attacco di tale portata.
Giovani ufficiali, appena usciti dall’Accademia, vengono mandati direttamente in prima linea, al comando di uomini male addestrati ed equipaggiati ancora peggio.

Il Nemico, rapido ed organizzato, sta infliggendo sconfitte pesanti alle forze terrestri, mentre le alte sfere politiche e militari si affannano alla ricerca di una strategia vincente…
