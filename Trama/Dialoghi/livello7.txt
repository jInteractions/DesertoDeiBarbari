

LIVELLO 7: Fiamme dal passato

DIALOGO INIZIALE
Ortiz
Come sta il mio prigioniero preferito?
Simeoni
Risparmia l'umorismo, Ortiz.
Ortiz
Generale Ortiz. Almeno per oggi.
Simeoni
Che significa?
Ortiz
Significa che per mantenere la mia bella faccia pulita da ogni sospetto, devo tirarti fuori da questa prigione, per oggi. Abbiamo bisogno di un tecnico informatico e, a detta dei miei uomini, sei il migliore.
Simeoni
E perché dovrei farlo? Non ti devo nulla. Anzi, mi hai sbattuto in galera e hai tradit...
Ortiz
Taci! Devi farlo, fidati. Non vorrai che qualche vecchio inserviente scivoli durante la pulizia di un corridoio e si faccia male, spero. Inoltre c'è quella faccenda del tuo tradimento...
Simeoni
Maledetto! Sono costretto ad ascoltarti.
Ortiz
Seguimi.
Simeoni
...
Zurlin
Ciao caro.
Simeoni
Cosa dobbiamo fare? Un nuovo attacco ai loro sistemi informatici?
Ortiz
Magari. Purtroppo dopo l'ultima volta hanno alzato il livello di sicurezza. Non sappiamo più come entrare. In ogni caso, Zurlin ha trovato una cosa.
Zurlin
Il Nemico aveva sviluppato un nuovo tipo di missili, top secret.
Ortiz
... e abbiamo intercettato una loro conversazione. Stanno per utilizzarli.
Zurlin
Sono composti da una particolare testata in grado di sdoppiarsi. Sono riuscita a... ricordarmi come fossero fatti. Dobbiamo implementare questa tecnologia nelle torrette dell'UTF-8.
Simeoni
Va bene, cominciamo.

OBIETTIVO

AIUTI

MANUALE

DIALOGO FINALE
Ortiz
Riportatelo in cella.
Simeoni
...
Prosdocimo
Se ne sono andati tutti?
Simeoni
Prosdocimo! Devi stare attento, è pieno di telecamere.
Prosdocimo
Lo so. Ma mentre pulivo la sala di controllo, potrebbe essermi scivolato del detersivo per pavimenti sulle prese delle telecamere, eh eh eh...
Simeoni
Ah ah ah! Sei un diavolo, Prosdocimo.
Prosdocimo
Eh eh eh. Sono qua per mantenere una promessa. Forse il tempo che mi rimane in questa base è agli sgoccioli...
Simeoni
Non essere pessimista, Prosdocimo.
Prosdocimo
Sono realista, eh eh eh. Comunque, è ora che tu sappia chi sono io.
Simeoni
Sei sicuro di volermelo dire?
Prosdocimo
Sei un bravo ragazzo, Simeoni. Mi ricordi tanto un giovane tecnico giunto su Bastiani tanti anni fa. All'epoca avevo vent'anni, appena uscito dalla Scuola degli ufficiali tecnici.
Simeoni
Scuola degli ufficiali tecnici? Mai sentita.
Prosdocimo
Ovviamente. Non esiste più, è stata cancellata pochi anni dopo. Comunque, appena arrivato qui feci la conoscenza di Rusa, un anziano programmatore che lavorava qua. Al tempo ero già un ficcanaso, eh eh eh. Rusa mi insegnò un linguaggio ormai perduto.
Simeoni
Il JS?
Prosdocimo
Ovviamente. Per questo so diverse cose e odio Ortiz eh eh eh.
Simeoni
Cosa sai dirmi di lui?
Prosdocimo
Ero già qua quando è arrivato. Un giovane brillante e scavezzacollo. Tornò da una missione segreta, che prevedeva il primo atterraggio umano al di là del deserto... tornò solo lui. Raccontò di un massacro degli uomini da parte di una razza aliena e che lui era l'unico sopravvissuto. Si prese una medaglia e una promozione. Da quel giorno non fu più lo stesso però... Ortiz nasconde un segreto, ed intendo scoprirlo.
Simeoni
Forse posso aiutarti. È in combutta con gli Ibridi.
Prosdocimo
Allora la leggenda è vera... eh eh eh. Speravo di vivere abbastanza a lungo per accertarmene.
Simeoni
Arriva qualcuno! Vattene, Prosdocimo!
Prosdocimo
Eh eh eh, non preoccuparti, ora me ne vado. Ma ne vdremo delle belle, mio giovane amico. Eh eh eh...